## Viikkoraportti: Viikko 1

Ensimmäisellä viikolla osallistuin aloitusluentoon. Aloitusluennon jälkeen keskustelin muiden kurssin osallistujien sekä kurssin aikaisemmin suorittaneiden kanssa aihevalinnoista. Lyhyen pohdinnan jälkeen rajasin aihevalinnan joko salausalgoritmiin tai karttageneraattoriin.

Tutkittuani molempia mahdollisia aiheita kevyesti, päädyin valitsemaan karttageneraattorin tai luolastogeneraattorin, miten sitä nyt sitten haluaa kutsua. Valintaani pohjautui siihen, että karttageneraattori vaikutti aiheelta, joka voisi olla innostavampi. Lisäksi salausalgorimitmien toteuttaminen olisi mielestäni vaatinut osallani jossain määrin laajempaa matematiikan tuntemusta.

Selasin erilaisia sivustoja ja päädyin valitsemaan toteutukseni sen vuoksi, että siinä käytetään kahtaa eri tunnettua algoritmia, joita on molempia käsitelty aiemmalla kurssilla.

Ohjelmasta on valmiina vasta NetBeans projekti, joka kääntyy, mutta ei tee vielä muuta kuin käynnistää sovellusikkunan.

Opin tällä viikolla hieman salausalgoritmeista ja jonkun verran tietty kartta- ja luolastogeneraattoreista. Mielenkiintoista oli havaita, että aiheesta löytyy tieteellisiä artikkeleita, vaikka alkuun voisi kuvitella, että aihe olisi lähinnä viihteellinen.

Seuraavassa askeleessa suunnittelen sovelluksen rakenteen ja toteutan parametrien syötön käyttöliittymässä sekä niiden perusteella tyhjän kartan luomisen. Tarkoituksena on rakentaa sovellus siten, että sovelluslogiikka ja käyttöliittymä ovat erotettu toisistaan.


Aikaa olen käyttänyt ensimmäisellä viikolla kaiken kaikkiaan n 12 tuntia.
